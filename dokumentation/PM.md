# Kampanjwebbsida

Lucas LG, 2022-06-02

## Inledning

Syftet med arbetet var att skapa en kampanjwebbsida med kampanjtexten som jag skrev i Svenska 2. Arbetet började med att skapa kampanjtexten, därefter började jag att designa en sida utifrån en mall. 

## Bakgrund

Jag började med att välja en mall att designa sidan utifrån. Därefter började jag att fundera på vilket färgschema som skulle se snyggt ut men också ifall färgerna skulle passa temat av min webbsida/kampanjtext. Efter att ha slumpat fram färgscheman med Coolors.co fick jag fram ett lila-aktigt färgschema som jag tyckte passade med min sida.

Sedan behövde jag även ta fram några fonter som skulle användas i min webbsida. För att lätt kunna hitta några fonter använde jag Fontjoy.com för att slumpa fram fonter för rubriker, underrubriker och brödtext. Jag letade inte efter någon flashig font utan snarare en seriös och professionell font då det passar bättre med min kampanj, så jag ville ha en sans-serif font. Tillslut hittade jag tre bra fonter för min webbsida.

Därefter behövde jag även en logga. Denna logga togs fram med hjälp av webbsidan Brandmark.io som skapar ett antal loggor utifrån några nyckelord som användaren skriver in. Tillslut hittade jag en logga som jag tyckte om, men jag tyckte att bakgrundsfärgen var opassande. Därför tog jag loggan in i Photoshop och justerade nyansen och mättnaden i bilden för att få en bättre bakgrundsfärg.

Nu när jag hade färger, fonter och en logga började jag att koda webbsidan. Jag började med att lägga till lite av texten från kampanjtexten. Sedan började jag ändra på färger och liknande för att få en känsla av hur min sida skulle se ut. Därefter behövde jag lägga till bilder till min hemsida. För att hitta bra bilder sökte jag helt enkelt på google efter det jag ville hitta, men jag valde även att filtrera bort alla bilder som inte hade en Creative Commons-licens.

Slutligen lade jag till resten av kampanjtexten. Nu var sidan ganska tråkig, så jag lade till en till bild samt ändrade bakgrundsfärgen på delar av texten och lade till en bleed div.

## Positiva erfarenheter

Det som gick bra var att komma på färger och fonter för webbsidan. Det blev mycket lättare med hjälp av sidorna Coolors och Fontjoy. Att ta fram en logga var också lättare med Brandmark men jag var tvungen att scrolla ett tag innan jag hittade någon som jag tyckte passade någorlunda. I framtiden kommer jag antagligen att fortsätta använda dessa webbsidor för att underlätta att ta fram färger, fonter och loggor.

## Negativa erfarenheter

Det fanns inte riktigt något som gick dåligt. Det enda som jag kan komma på var när jag försökte skapa bleed-diven. Det löste sig tillslut genom att jag kopierade någon annans kod.

## Sammanfattning

Personligen tycker jag att sidan blev ganska bra ändå. Den ser ut ungefär hur jag förväntade mig att den skulle se ut. Från arbetet har jag lärt mig mer om hur man kan göra så att sidan ser mindre ut som en vägg av text och istället hur man kan göra den lite mer intressant att kolla på. 

Jag är dock osäker på vilka utvecklingsmöjligheter sidan har. Antagligen kan man göra den mer intressant att kolla på eller nåt. Om jag skulle jämföra den med en annan webbsida känns det som att det inte finns lika mycket saker på min webbsida i jämförelse.